<!DOCTYPE html>
<html>

<head>
    <title>Web o Hostivicích</title>
    <meta charset="UTF-8">
    <meta name="viewport" content="width=device-width, initial-scale=1">
    <link href="styles.css" rel="stylesheet">
    <link href="https://fonts.googleapis.com/css?family=Ubuntu" rel="stylesheet">
    <link rel="shortcut icon" href="favicon.ico">
</head>

<body>
    <div class="main-container">
        <h1>O Hostivicích</h1>
        <h2>Poloha</h2>
        <p>Hostivice jsou město při západní hranici Prahy, patřící do Středočeského kraje a okresu Praha-západ. Hostivice leží
            na silnici spojující Prahu a Karlovy Vary, její střed je vzdálen asi 4 km od hranic Prahy.</p>
        <div class="zamek-image-container">
            <img class="zamek-image" src="http://www.stredoceske-zamky.cz/mapa_stredoceskeho_kraje/zamky/hostivice/hostivice1velka.jpg"
                alt="Zámek Hostivice">
        </div>
        <h2>Historie</h2>
        <p>První zmínka o Litovicích se objevuje na listině z roku 1266, kde je jmenován Řehník z Litovic. Litovice se od počátku
            vyvíjely jako poddanská ves závislá na majitelích tvrze. Z významnějších rodů můžeme jmenovat pány z Dražic,
            ke kterým patřil Řehník, pány z Jenštejna, pány ze Svinař, Chrty ze Rtína a měšťanský rod Prunarů. Po bitvě na
            Bílé hoře byly Litovice zabaveny a po několika prodejích se staly kolem roku 1640 majetkem Žďárských ze Žďáru.</p>
        <p>První zpráva o Břvech se tradičně udává k roku 1184, podařilo se však nově nalézt písemnou zprávu z roku 1158, podle
            které Břve daroval král Vladislav I. (ještě jako kníže Vladislav II.) valdsaskému klášteru. Později Břve vlastnil
            plaský klášter, který je počátkem 14. století prodal pražskému měšťanovi Fridrichu Bavorovi. Od konce 14. století
            patřily Břve měšťanskému rodu Rokycanerů, stavitelům hradu Okoře. V polovině 15. století získal ves sňatkem Oldřich
            Medek z Valdeka, komorník královny a purkrabí Pražského hradu. Počátkem 16. století se Břve dostaly do majetku
            Chrtů ze Rtína a v roce 1585 je koupil Florián Gothard Žďárský ze Žďáru.</p>
        <p>Jeneček se ještě na přelomu 19. a 20. století nazýval Malý Jenč. Z roku 1363 pochází zpráva, podle které chrám a
            špitál sv. Lazara mezi Prahou a Vyšehradem vyměnil pozemky v Jenečku za jiné zboží. Na počátku 17. století patřil
            Jeneček rodu Žďárských ze Žďáru.</p>
        <p>Ve středověku se nacházely v okolí Hostivice ještě další vsi, které postupně do třicetileté války zanikly. Peterkův
            mlýn je vlastně poslední stavbou z původní vsi Hradištko (nebo též Hradiště). První zpráva o vsi pochází z roku
            1318, kdy ji vlastnil král Jan Lucemburský. Za vlády Karla IV. získal Hradištko královský dvořan Fricek, který
            zřejmě postavil při dvorci tvrz. První písemná zmínka o tvrzi se objevuje až roku 1404, kdy držel ves Hradištko
            staroměstský měšťan Jan Plaier. I další majitelé patřili mezi bohaté pražské měšťany. Na konci 15. století ji
            získal Jindřich z Hostivice a v roce 1548 Ludvík Bezdružický z Kolovrat. Ves už byla skoro opuštěná, zanikla
            i krčma. V 17. století Hradištko zaniklo, zbyl z něj jen mlýn, který své jméno získal po mlynáři Václavu Peterkovi.
            Ten zde hospodařil od roku 1705.</p>
        <p>Ves Valov, o které pochází první zpráva z roku 1252, zanikla pravděpodobně za husitských válek. Stávala zřejmě na
            poli severozápadně od Hostivice nad Jenečkem směrem k Dobrovízi, kde se říkalo „na Válovském“. Podle jiných autorů
            ležel Valov blízko Jenče.</p>
        <p>Snad jižně od Hostivice stával dvůr Nejdek. V roce 1325 k němu patřily tři lány orných polí, rybník, kus lesa řečeného
            „stáj“ a jiné příslušenství. Vlastnil ho pražský měšťan Mikuláš Bavorův. Roku 1563 byl dvůr pustý a od té doby
            o něm nemáme zpráv.</p>
        <h2>Zajímavosti</h2>
        <p>Bohatý historický vývoj Hostivice dokládají mnohé stavební památky. Nejvýznamnější z nich je Litovická tvrz, kterou
            nechal vystavět po roce 1330 pražský biskup Jan IV. z Dražic a i přes mnohé přestavby si zachovala řadu stavebních
            prvků ve stylu vyspělé francouzské gotiky.</p>
        <p>Hostivický zámek vznikl přestavbou staršího raně barokního zámečku. Jednoduchá stavba na obdélníkovém půdorysu pravděpodobně
            nemá žádného architekta, vznikla v letech 1734 až 1736 pod dozorem stavitelky velkovévodkyně Toskánské a za řízení
            políra Jana Jiřího Bauera. Autorství fresek se přisuzuje malíři Karelu Josefovi Moravinimu. Pozoruhodné je zejména
            jeho monumentální zobrazení bitvy na Bílé hoře. Dnes objekt slouží jako sídlo městského úřadu.</p>
        <p>Množství památek soustředěných kolem Husova náměstí připomíná rozsáhlou stavební činnost Anny Marie velkovévodkyně
            Toskánské ve 30. letech 18. století.</p>
        <p>Před zámkem stojí 9 metrů vysoký pískovcový mariánský sloup z roku 1734. Čtyřhranný sloup s mariánským reliéfem obklopují
            sochy sv. Vavřince, sv. Kateřiny, sv. Floriána a sv. Víta.</p>
        <p>Jednolodní kostel sv. Jakuba Většího pochází z 13. století. Kněžiště je gotické, chrámová loď a mobiliář má převážně
            barokní charakter. Ke kostelu náleží barokní fara z let 1734 až 1736. Gotická dřevěná soška ve stylu krásných
            madon, takzvaná Hostivická madona, je přítomna již jen v kopii, neboť originál se uchovává pro větší bezpečnost
            jinde.
        </p>
        <h2>Další zdroje ke čtení</h2>
        <ul>
            <li><a href="https://cs.wikipedia.org/wiki/Hostivice">Wikipedie</a></li>
            <li><a href="http://www.hostivice.eu/">Oficiální web</a></li>
        </ul>
        <div class="copyright">2017 © Natálie Cupalová</div>
    </div>

</body>

</html>